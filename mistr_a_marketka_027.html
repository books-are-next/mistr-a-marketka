<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="20 Azazelův krém">
    <meta name="apple-mobile-web-app-capable" content="yes">
    <title>20 Azazelův krém • Mistr a Markétka</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./mistr_a_marketka_026.html">
    <link rel="next" href="./mistr_a_marketka_028.html">
    <meta name="nb-order" content="26">
    <link rel="self" href="mistr_a_marketka_027.html">
    <meta name="nb-identifier" content="bulgakov-mistr-a-marketka-df92a59">
    <meta name="nb-role" content="chapter">
  </head>
  <body data-nb-words="1496" data-nb-chars="9293" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./mistr_a_marketka_026.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="16"><span class="idea" data-nb-ref-number="1" id="idea1" data-nb-words="3" data-nb-chars="16">20 Azazelův krém</span></h1>
        <p class="chunk" data-nb-ref-number="2" data-nb-words="51" data-nb-chars="318"><span class="idea" data-nb-ref-number="2" id="idea2" data-nb-words="51" data-nb-chars="318">Na&nbsp;jasné večerní obloze visel úplněk a&nbsp;probleskoval mezi větvemi javoru. V&nbsp;jeho světle lípy a&nbsp;akáty vykroužily v&nbsp;parku na&nbsp;zemi složité vzory. Třídílné okno v&nbsp;arkýři bylo otevřené a&nbsp;těžkým závěsem se&nbsp;dralo ven světlo. V&nbsp;Markétině ložnici zářily všecky lampy a&nbsp;nemilosrdně odhalovaly obrovský nepořádek, jaký tu&nbsp;panoval.</span></p>
        <p class="chunk" data-nb-ref-number="3" data-nb-words="62" data-nb-chars="410"><span class="idea" data-nb-ref-number="3" id="idea3" data-nb-words="62" data-nb-chars="410">Na&nbsp;posteli ležely pohozené košile, punčochy a&nbsp;prádlo a&nbsp;další zmuchlané prádlo se&nbsp;válelo jednoduše na&nbsp;podlaze spolu s&nbsp;krabičkou cigaret, kterou kdosi v&nbsp;rozčilení zmačkal. Na&nbsp;nočním stolku sousedily střevíce s&nbsp;nedopitým šálkem kávy a&nbsp;popelníkem, kde ještě čadil nedopalek cigarety. Přes opěradlo křesla splývala černá večerní toaleta a&nbsp;po celém pokoji se&nbsp;šířila vůně voňavek, smíšená s&nbsp;pachem rozpálené žehličky.</span></p>
        <p class="chunk" data-nb-ref-number="4" data-nb-words="32" data-nb-chars="223"><span class="idea" data-nb-ref-number="4" id="idea4" data-nb-words="32" data-nb-chars="223">Markétka seděla před zrcadlem v&nbsp;koupacím plášti, navlečeném na&nbsp;nahé tělo, a&nbsp;v&nbsp;černých semišových lodičkách. Před ní&nbsp;na&nbsp;toaletním stolku zářily zlaté náramkové hodinky a&nbsp;darovaná krabička: Markéta napjatě sledovala ciferník.</span></p>
        <p class="chunk" data-nb-ref-number="5" data-nb-words="85" data-nb-chars="537"><span class="idea" data-nb-ref-number="5" id="idea5" data-nb-words="85" data-nb-chars="537">Chvílemi jí&nbsp;připadalo, že&nbsp;se&nbsp;zastavily a&nbsp;jsou porouchané. Ve&nbsp;sku­tečnosti se&nbsp;ručičky posunovaly hlemýždím tempem, jako by&nbsp;se&nbsp;nemohly odlepit z&nbsp;místa. Konečně se&nbsp;ručička přiblížila k&nbsp;půl desáté. Markétka cítila, jak jí&nbsp;srdce splašeně tluče, a&nbsp;roztřesenými prsty uchopila krabičku. Chvilku trvalo, než se&nbsp;jí&nbsp;podařilo otevřít víčko, a&nbsp;uvnitř objevila mastný nažloutlý krém. Zdálo se&nbsp;jí, že&nbsp;páchne žabincem. Konečkem prstu nanesla špetku na&nbsp;dlaň, až&nbsp;to&nbsp;ještě silněji zavonělo bahenními travinami a&nbsp;lesem, a&nbsp;roztírala ho&nbsp;po&nbsp;tvářích a&nbsp;po čele.</span></p>
        <p class="chunk" data-nb-ref-number="6" data-nb-words="39" data-nb-chars="240"><span class="idea" data-nb-ref-number="6" id="idea6" data-nb-words="39" data-nb-chars="240">Šlo to&nbsp;lehce, krém se&nbsp;rychle vstřebával. Když se&nbsp;po&nbsp;několika tazích podívala do&nbsp;zrcadla, upustila krabičku rovnou na&nbsp;hodinky, až&nbsp;se&nbsp;po&nbsp;skle rozlezly praskliny. Zavřela oči, potom na&nbsp;sebe znovu zamžourala do&nbsp;zrcadla a&nbsp;uličnicky se&nbsp;rozesmála.</span></p>
        <p class="chunk" data-nb-ref-number="7" data-nb-words="65" data-nb-chars="403"><span class="idea" data-nb-ref-number="7" id="idea7" data-nb-words="65" data-nb-chars="403">Obočí vytrhané pinzetou do&nbsp;úzké čárky zhoustlo a&nbsp;rozložilo se&nbsp;v&nbsp;podobě černých, pravidelně vykroužených oblouků nad očima, které zezelenaly. Jemná kolmá rýha u&nbsp;kořene nosu, jež se&nbsp;objevila tenkrát v&nbsp;říjnu, kdy Mistr zmizel, se&nbsp;beze stopy vytratila, stejně jako zažloutlé skvrny na&nbsp;spáncích a&nbsp;dvě síťky sotva znatelných vrásek u&nbsp;očí. Pleť na&nbsp;tvářích zrůžověla, čelo zbělelo a&nbsp;vyhladilo se&nbsp;a&nbsp;účes povolil.</span></p>
        <p class="chunk" data-nb-ref-number="8" data-nb-words="21" data-nb-chars="157"><span class="idea" data-nb-ref-number="8" id="idea8" data-nb-words="21" data-nb-chars="157">Na&nbsp;třicetiletou Markétu vykukovala ze&nbsp;zrcadla asi dvacetiletá krasavice s&nbsp;černými, přirozeně zvlněnými vlasy, rozpustile se&nbsp;chichotala a&nbsp;ukazovala bílé zuby.</span></p>
        <p class="chunk" data-nb-ref-number="9" data-nb-words="74" data-nb-chars="455"><span class="idea" data-nb-ref-number="9" id="idea9" data-nb-words="74" data-nb-chars="455">Když se&nbsp;dost nasmála, vyklouzla z&nbsp;koupacího pláště, nabrala plnou dlaň mastného, jemného krému a&nbsp;vtírala si&nbsp;ho&nbsp;usilovně do&nbsp;kůže. Pleť po&nbsp;celém těle okamžitě zrůžověla a&nbsp;rozzářila se&nbsp;perleťovým leskem. Téměř současně, jako by&nbsp;jí&nbsp;z&nbsp;mozku někdo vytáhl neviditelnou jehlu, zmizela tupá bolest ve&nbsp;spánku, která Markétku trápila celý večer po&nbsp;onom podivném setkání v&nbsp;Alexandrinském parku, svaly na&nbsp;rukou a&nbsp;na nohou zesílily, a&nbsp;přitom se&nbsp;cítila lehká jako pírko.</span></p>
        <p class="chunk" data-nb-ref-number="10" data-nb-words="14" data-nb-chars="81"><span class="idea" data-nb-ref-number="10" id="idea10" data-nb-words="14" data-nb-chars="81">Poskočila a&nbsp;vtom vzlétla kousek nad koberec, ale hned se&nbsp;zas pomalu snášela dolů.</span></p>
        <p class="chunk" data-nb-ref-number="11" data-nb-words="13" data-nb-chars="64"><span class="idea" data-nb-ref-number="11" id="idea11" data-nb-words="13" data-nb-chars="64">„To je&nbsp;věc! To&nbsp;je&nbsp;panečku krém!“ volala a&nbsp;zabořila se&nbsp;do&nbsp;křesla.</span></p>
        <p class="chunk" data-nb-ref-number="12" data-nb-words="110" data-nb-chars="701"><span class="idea" data-nb-ref-number="12" id="idea12" data-nb-words="110" data-nb-chars="701">Krém nezpůsobil jen vnější změny. Markétka pociťovala inten­zívně každou částečkou svého já&nbsp;radost, která se&nbsp;jí&nbsp;šířila po&nbsp;celém těle jako svědivé puchýře. Připadala si&nbsp;naprosto svobodná a&nbsp;nezávislá. Kromě toho si&nbsp;jasně uvědomila, že&nbsp;se&nbsp;splnilo její jitřní podvědomé očekávání a&nbsp;že navždycky opouští svou vilu i&nbsp;svůj dřívější život. Z&nbsp;minulosti jí&nbsp;uvízla jediná myšlenka na&nbsp;nesplněný úkol, který ještě zbývá vykonat, než se&nbsp;vrhne vstříc neznámému dobrodružství. Táhlo ji&nbsp;to&nbsp;nahoru, do&nbsp;povětří. Jak byla, nahá běžela z&nbsp;ložnice do&nbsp;mužovy pracovny, téměř se&nbsp;nedotýkala nohama země, tady rozsvítila a&nbsp;zamířila k&nbsp;psacímu stolu. Na&nbsp;vytržený list ze&nbsp;zápisníku napsala kvapně tužkou, velkým písmem a&nbsp;bez škrtů:</span></p>
        <p class="chunk" data-nb-ref-number="13" data-nb-words="34" data-nb-chars="189"><span class="idea" data-nb-ref-number="13" id="idea13" data-nb-words="34" data-nb-chars="189">„Odpusť mi&nbsp;a&nbsp;co možná nejdřív zapomeň. Opouštím tě&nbsp;navždycky. Nepátrej po&nbsp;mně, je&nbsp;to&nbsp;zbytečné. Ze&nbsp;všeho utrpení a&nbsp;žalu, co&nbsp;mě&nbsp;postihly, se&nbsp;ze&nbsp;mě&nbsp;stala vědma. Musím už&nbsp;jít. Sbohem. Markéta.“</span></p>
        <p class="chunk" data-nb-ref-number="14" data-nb-words="44" data-nb-chars="253"><span class="idea" data-nb-ref-number="14" id="idea14" data-nb-words="44" data-nb-chars="253">S&nbsp;lehčím srdcem se&nbsp;vrátila do&nbsp;své ložnice a&nbsp;v&nbsp;patách za&nbsp;ní&nbsp;vběhla dovnitř Nataša s&nbsp;kupou šatstva v&nbsp;náručí. Vzápětí se&nbsp;ramínka s&nbsp;róbami, krajkové šátky, modré hedvábné střevíčky, naražené na&nbsp;napínáky, i&nbsp;ozdobný pás sesypaly na&nbsp;zem a&nbsp;Nataša spráskla ruce.</span></p>
        <p class="chunk" data-nb-ref-number="15" data-nb-words="7" data-nb-chars="48"><span class="idea" data-nb-ref-number="15" id="idea15" data-nb-words="7" data-nb-chars="48">„Tak co, jsem hezká?“ křičela chraplavě Markéta.</span></p>
        <p class="chunk" data-nb-ref-number="16" data-nb-words="16" data-nb-chars="99"><span class="idea" data-nb-ref-number="16" id="idea16" data-nb-words="16" data-nb-chars="99">„To snad ani není možné,“ šeptala Nataša a&nbsp;couvala ke&nbsp;dveřím. „Jak to&nbsp;děláte, Markéto Nikolajevno?“</span></p>
        <p class="chunk" data-nb-ref-number="17" data-nb-words="20" data-nb-chars="137"><span class="idea" data-nb-ref-number="17" id="idea17" data-nb-words="20" data-nb-chars="137">„To všecko zavinil krém! Krém, krém, krém!“ povykovala Markéta, ukazovala na&nbsp;třpytivou zlatou krabičku a&nbsp;přitom se&nbsp;otáčela před zrcadlem.</span></p>
        <p class="chunk" data-nb-ref-number="18" data-nb-words="35" data-nb-chars="217"><span class="idea" data-nb-ref-number="18" id="idea18" data-nb-words="35" data-nb-chars="217">Nataša v&nbsp;tu chvíli zapomněla, že&nbsp;se&nbsp;na&nbsp;podlaze válejí pomačkané šaty, rozběhla se&nbsp;k&nbsp;zrcadlu a&nbsp;žádostivě pokukovala na&nbsp;zbytek krému. Přitom neslyšně pohybovala rty. Nakonec se&nbsp;obrátila k&nbsp;Markétě a&nbsp;vyhrkla téměř zbožně:</span></p>
        <p class="chunk" data-nb-ref-number="19" data-nb-words="5" data-nb-chars="28"><span class="idea" data-nb-ref-number="19" id="idea19" data-nb-words="5" data-nb-chars="28">„Ta pleť! Jako z&nbsp;alabastru!“</span></p>
        <p class="chunk" data-nb-ref-number="20" data-nb-words="11" data-nb-chars="75"><span class="idea" data-nb-ref-number="20" id="idea20" data-nb-words="11" data-nb-chars="75">Vtom se&nbsp;vzpamatovala, rychle posbírala spadlé věci a&nbsp;horlivě je&nbsp;oprašovala.</span></p>
        <p class="chunk" data-nb-ref-number="21" data-nb-words="33" data-nb-chars="193"><span class="idea" data-nb-ref-number="21" id="idea21" data-nb-words="33" data-nb-chars="193">„Nechte toho!“ poroučela Markéta, „vykašlete se&nbsp;na&nbsp;to! Někam to&nbsp;zahoďte, nechci to&nbsp;ani vidět! Vlastně ne, vezměte si&nbsp;něco na&nbsp;památku! Myslím to&nbsp;vážně… Vezměte si&nbsp;všecko, co&nbsp;je&nbsp;v&nbsp;tomhle pokoji!“</span></p>
        <p class="chunk" data-nb-ref-number="22" data-nb-words="18" data-nb-chars="97"><span class="idea" data-nb-ref-number="22" id="idea22" data-nb-words="18" data-nb-chars="97">Nataša chvíli civěla na&nbsp;svou paní jako omámená, pak se&nbsp;jí&nbsp;vrhla kolem krku a&nbsp;mezi polibky volala:</span></p>
        <p class="chunk" data-nb-ref-number="23" data-nb-words="8" data-nb-chars="45"><span class="idea" data-nb-ref-number="23" id="idea23" data-nb-words="8" data-nb-chars="45">„Jakou máte pleť! Jako z&nbsp;alabastru! A&nbsp;obočí!“</span></p>
        <p class="chunk" data-nb-ref-number="24" data-nb-words="23" data-nb-chars="134"><span class="idea" data-nb-ref-number="24" id="idea24" data-nb-words="23" data-nb-chars="134">„Seberte všecky ty&nbsp;hadříky a&nbsp;voňavky a&nbsp;nacpěte si&nbsp;je&nbsp;do&nbsp;kufru,“ volala Markéta, „ale šperky neberte, nebo řeknou, že&nbsp;jste je&nbsp;ukradla!“</span></p>
        <p class="chunk" data-nb-ref-number="25" data-nb-words="19" data-nb-chars="107"><span class="idea" data-nb-ref-number="25" id="idea25" data-nb-words="19" data-nb-chars="107">Nataša shrábla do&nbsp;uzlíku, co&nbsp;jí&nbsp;přišlo pod ruku, šaty, střevíce, punčochy i&nbsp;prádlo&nbsp;– a&nbsp;upalovala z&nbsp;ložnice.</span></p>
        <p class="chunk" data-nb-ref-number="26" data-nb-words="21" data-nb-chars="132"><span class="idea" data-nb-ref-number="26" id="idea26" data-nb-words="21" data-nb-chars="132">Zároveň z&nbsp;otevřeného okna kdesi na&nbsp;opačném konci uličky zahřměl virtuózní valčík a&nbsp;nesl se&nbsp;široko daleko. U&nbsp;branky zaskřípěly brzdy.</span></p>
        <p class="chunk" data-nb-ref-number="27" data-nb-words="23" data-nb-chars="158"><span class="idea" data-nb-ref-number="27" id="idea27" data-nb-words="23" data-nb-chars="158">„Teď zavolá Azazelo,“ vykřikla Markéta a&nbsp;zaposlouchala se&nbsp;do&nbsp;pádivého rytmu valčíku, který zaplnil celou uličku. „Už chápu, proč ten cizinec není nebezpečný!“</span></p>
        <p class="chunk" data-nb-ref-number="28" data-nb-words="16" data-nb-chars="94"><span class="idea" data-nb-ref-number="28" id="idea28" data-nb-words="16" data-nb-chars="94">Zahučel motor a&nbsp;vůz se&nbsp;vzdaloval. Poté cvakla branka a&nbsp;na vydlážděné cestičce se&nbsp;ozvaly kroky.</span></p>
        <p class="chunk" data-nb-ref-number="29" data-nb-words="107" data-nb-chars="645"><span class="idea" data-nb-ref-number="29" id="idea29" data-nb-words="107" data-nb-chars="645">To&nbsp;je&nbsp;Nikolaj Ivanovič, poznám jeho kroky, pomyslela si&nbsp;Markéta, měla bych mu&nbsp;na&nbsp;rozloučenou provést nějakou taškařici. Prudkým pohybem odhrnula závěs, vyšvihla se&nbsp;bokem na&nbsp;okno a&nbsp;objala oběma rukama koleno, takže ji&nbsp;měsíční světlo ošlehlo z&nbsp;pravé strany. Pohlédla na&nbsp;měsíc a&nbsp;tvářila se&nbsp;zádumčivě a&nbsp;romanticky. Ozvaly se&nbsp;ještě asi dva kroky a&nbsp;pak náhle ztichly. Když se&nbsp;dost vynadívala na&nbsp;lunu, s&nbsp;náležitým povzdechem otočila hlavu a&nbsp;opravdu uviděla v&nbsp;zahradě Nikolaje Ivanoviče, který bydlel v&nbsp;přízemí jejich vily. Seděl na&nbsp;lavičce v&nbsp;měsíční lázni a&nbsp;podle všeho tam sklesl nečekaně: skřipec se&nbsp;mu&nbsp;svezl na&nbsp;nos a&nbsp;v&nbsp;ruce křečovitě svíral aktovku.</span></p>
        <p class="chunk" data-nb-ref-number="30" data-nb-words="12" data-nb-chars="88"><span class="idea" data-nb-ref-number="30" id="idea30" data-nb-words="12" data-nb-chars="88">„Dobrý večer, Nikolaji Ivanoviči,“ pronesla smutně. „Buďte zdráv! Ze&nbsp;schůze, ze&nbsp;schůze?“</span></p>
        <p class="chunk" data-nb-ref-number="31" data-nb-words="3" data-nb-chars="23"><span class="idea" data-nb-ref-number="31" id="idea31" data-nb-words="3" data-nb-chars="23">Ale soused neodpověděl.</span></p>
        <p class="chunk" data-nb-ref-number="32" data-nb-words="24" data-nb-chars="136"><span class="idea" data-nb-ref-number="32" id="idea32" data-nb-words="24" data-nb-chars="136">„Já, jak vidíte,“ pokračovala a&nbsp;ještě víc se&nbsp;vyklonila z&nbsp;okna, „tady sedím sama, z&nbsp;dlouhé chvíle se&nbsp;dívám na&nbsp;měsíc a&nbsp;poslouchám valčík…“</span></p>
        <p class="chunk" data-nb-ref-number="33" data-nb-words="13" data-nb-chars="88"><span class="idea" data-nb-ref-number="33" id="idea33" data-nb-words="13" data-nb-chars="88">Přitom si&nbsp;přejela levou rukou spánek, urovnala sklouzlý pramen vlasů a&nbsp;dodala nakvašeně:</span></p>
        <p class="chunk" data-nb-ref-number="34" data-nb-words="22" data-nb-chars="131"><span class="idea" data-nb-ref-number="34" id="idea34" data-nb-words="22" data-nb-chars="131">„Tohle od&nbsp;vás není hezké, Nikolaji Ivanoviči! Jsem přece jen konec konců žena! To&nbsp;je&nbsp;nezdvořáctví, mlčet, když s&nbsp;vámi někdo mluví!“</span></p>
        <p class="chunk" data-nb-ref-number="35" data-nb-words="42" data-nb-chars="269"><span class="idea" data-nb-ref-number="35" id="idea35" data-nb-words="42" data-nb-chars="269">Soused, ozářený měsíčním světlem do&nbsp;posledního knoflíku na&nbsp;šedé vestě i&nbsp;do posledního chloupku světlé kozí bradky, najednou s&nbsp;plachým úsměvem vstal, a&nbsp;celý nesvůj rozpaky, místo aby smekl klobouk, odhodil aktovku stranou a&nbsp;dřepl si, jako by&nbsp;se&nbsp;chystal tancovat kozáčka.</span></p>
        <p class="chunk" data-nb-ref-number="36" data-nb-words="38" data-nb-chars="227"><span class="idea" data-nb-ref-number="36" id="idea36" data-nb-words="38" data-nb-chars="227">„S&nbsp;vámi by&nbsp;se&nbsp;člověk ukousal nudou, Nikolaji Ivanoviči!“ sázela jedno slovo za&nbsp;druhým Markéta. „Vůbec jste mě&nbsp;všichni natolik omrzeli, že&nbsp;to&nbsp;ani nedovedu vyjádřit. Jak jsem šťastná, že&nbsp;se&nbsp;s&nbsp;vámi loučím! Táhněte ke&nbsp;všem čertům!“</span></p>
        <p class="chunk" data-nb-ref-number="37" data-nb-words="20" data-nb-chars="137"><span class="idea" data-nb-ref-number="37" id="idea37" data-nb-words="20" data-nb-chars="137">Vtom za&nbsp;jejími zády v&nbsp;ložnici zařinčel telefon. Markétka zapomněla na&nbsp;Nikolaje Ivanoviče, hupla na&nbsp;podlahu a&nbsp;zvedla netrpělivě sluchátko.</span></p>
        <p class="chunk" data-nb-ref-number="38" data-nb-words="8" data-nb-chars="50"><span class="idea" data-nb-ref-number="38" id="idea38" data-nb-words="8" data-nb-chars="50">„Tady Azazelo,“ ozvalo se&nbsp;na&nbsp;druhém konci aparátu.</span></p>
        <p class="chunk" data-nb-ref-number="39" data-nb-words="3" data-nb-chars="34"><span class="idea" data-nb-ref-number="39" id="idea39" data-nb-words="3" data-nb-chars="34">„Azazelo, drahoušku,“ zaštěbetala.</span></p>
        <p class="chunk" data-nb-ref-number="40" data-nb-words="54" data-nb-chars="313"><span class="idea" data-nb-ref-number="40" id="idea40" data-nb-words="54" data-nb-chars="313">„Je čas vyrazit,“ připomínal Azazelo a&nbsp;podle hlasu se&nbsp;dalo usoudit, že&nbsp;ho&nbsp;Markétčin upřímný, radostný výlev potěšil. „Až poletíte nad brankou, křikněte: ‚Mha přede mnou, mha za&nbsp;mnou!‘ Nejdřív se&nbsp;trochu prolétněte nad městem, abyste si&nbsp;zvykla, a&nbsp;pak to&nbsp;vezměte na&nbsp;jih, za&nbsp;město a&nbsp;rovnou k&nbsp;řece. Tam už&nbsp;vás čekají.“</span></p>
        <p class="chunk" data-nb-ref-number="41" data-nb-words="96" data-nb-chars="563"><span class="idea" data-nb-ref-number="41" id="idea41" data-nb-words="96" data-nb-chars="563">Sotva Markétka zavěsila, v&nbsp;sousedním pokoji cosi poskočilo jako berly a&nbsp;zaramplovalo na&nbsp;dveře. Otevřela a&nbsp;do ložnice vpadl smeták kartáčem vzhůru a&nbsp;začal tancovat. Jedním koncem bubnoval do&nbsp;podlahy a&nbsp;střídavě si&nbsp;lehal a&nbsp;dral se&nbsp;k&nbsp;oknu. Markéta nadšeně zavýskla a&nbsp;vyhoupla se&nbsp;na&nbsp;něj obkročmo jako na&nbsp;koně. Teprve teď jí&nbsp;blesklo hlavou, že&nbsp;se&nbsp;v&nbsp;tom zmatku zapomněla obléci. Docválala k&nbsp;posteli a&nbsp;popadla první, co&nbsp;jí&nbsp;přišlo pod ruku&nbsp;– byla to&nbsp;bledě modrá košile. Zamávala jí&nbsp;nad hlavou jako praporem a&nbsp;vylétla oknem ven. Valčík nad zahradou zaburácel ještě silněji.</span></p>
        <p class="chunk" data-nb-ref-number="42" data-nb-words="28" data-nb-chars="191"><span class="idea" data-nb-ref-number="42" id="idea42" data-nb-words="28" data-nb-chars="191">Když se&nbsp;snesla trochu níž, uviděla na&nbsp;lavičce Nikolaje Ivanoviče. Seděl jako zkamenělý a&nbsp;ohromeně naslouchal výkřikům a&nbsp;rachotu, které k&nbsp;němu doléhaly z&nbsp;osvětlené ložnice hořejších nájemníků.</span></p>
        <p class="chunk" data-nb-ref-number="43" data-nb-words="22" data-nb-chars="143"><span class="idea" data-nb-ref-number="43" id="idea43" data-nb-words="22" data-nb-chars="143">„Sbohem, Nikolaji Ivanoviči,“ zahlaholila a&nbsp;trdlovala před ním na&nbsp;koštěti. Soused zaúpěl a&nbsp;začal ručkovat po&nbsp;lavičce, až&nbsp;shodil na&nbsp;zem aktovku.</span></p>
        <p class="chunk" data-nb-ref-number="44" data-nb-words="39" data-nb-chars="263"><span class="idea" data-nb-ref-number="44" id="idea44" data-nb-words="39" data-nb-chars="263">„Odlétám a&nbsp;už se&nbsp;nevrátím! Sbohem!“ ječela Markéta, až&nbsp;překřičela valčík. Vtom si&nbsp;uvědomila, že&nbsp;vlastně košili nepotřebuje, a&nbsp;se zlověstným chechtotem ji&nbsp;hodila Nikolaji Ivanoviči na&nbsp;hlavu. Oslepený soused sebou plácl jak široký, tak dlouhý na&nbsp;dlážděnou cestičku.</span></p>
        <p class="chunk" data-nb-ref-number="45" data-nb-words="19" data-nb-chars="129"><span class="idea" data-nb-ref-number="45" id="idea45" data-nb-words="19" data-nb-chars="129">Markéta se&nbsp;otočila, naposled přelétla pohledem vilu, kde se&nbsp;tolik natrápila, a&nbsp;zahlédla v&nbsp;ozářeném okně Natašin vyjevený obličej.</span></p>
        <p class="chunk" data-nb-ref-number="46" data-nb-words="9" data-nb-chars="55"><span class="idea" data-nb-ref-number="46" id="idea46" data-nb-words="9" data-nb-chars="55">„Sbohem, Natašo!“ houkla na&nbsp;ni&nbsp;a&nbsp;zamířila kolmo vzhůru.</span></p>
        <p class="chunk" data-nb-ref-number="47" data-nb-words="35" data-nb-chars="197"><span class="idea" data-nb-ref-number="47" id="idea47" data-nb-words="35" data-nb-chars="197">„Mha přede mnou, mha za&nbsp;mnou!“ vykřikla, až&nbsp;se&nbsp;to&nbsp;kolem rozléhalo, prosmýkla se&nbsp;mezi větvemi javoru, které ji&nbsp;bičovaly do&nbsp;tváře, a&nbsp;vylétla nad branku do&nbsp;uličky. Za&nbsp;ní&nbsp;se&nbsp;nesl pádivý zběsilý valčík.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./mistr_a_marketka_028.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>