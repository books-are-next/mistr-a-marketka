<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="32 Odpuštění a&nbsp;věčný klid">
    <meta name="apple-mobile-web-app-capable" content="yes">
    <title>32 Odpuštění a&nbsp;věčný klid • Mistr a Markétka</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./mistr_a_marketka_038.html">
    <link rel="next" href="./mistr_a_marketka_040.html">
    <meta name="nb-order" content="38">
    <link rel="self" href="mistr_a_marketka_039.html">
    <meta name="nb-identifier" content="bulgakov-mistr-a-marketka-df92a59">
    <meta name="nb-role" content="chapter">
  </head>
  <body data-nb-words="1742" data-nb-chars="10561" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./mistr_a_marketka_038.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="25"><span class="idea" data-nb-ref-number="1" id="idea1" data-nb-words="5" data-nb-chars="25">32 Odpuštění a&nbsp;věčný klid</span></h1>
        <p class="chunk" data-nb-ref-number="2" data-nb-words="62" data-nb-chars="347"><span class="idea" data-nb-ref-number="2" id="idea2" data-nb-words="62" data-nb-chars="347">Ó&nbsp;bohové! Jak smutná je&nbsp;večerní krajina a&nbsp;jak tajemné jsou mlhy a&nbsp;močály! Kdo v&nbsp;těch mlhách bloudil, kdo letěl nad zemí vyčerpán vysilujícím břemenem, ten to&nbsp;zná. Ví&nbsp;to&nbsp;každý unavený poutník. Bez lítosti opouští zemi ztajenou v&nbsp;mlhách, její močály i&nbsp;řeky a&nbsp;vrhá se&nbsp;s&nbsp;lehkým srdcem do&nbsp;náruče smrti, protože ví, že&nbsp;ona jediná přináší vytoužený klid.</span></p>
        <p class="chunk" data-nb-ref-number="3" data-nb-words="37" data-nb-chars="209"><span class="idea" data-nb-ref-number="3" id="idea3" data-nb-words="37" data-nb-chars="209">I&nbsp;kouzelní vraníci se&nbsp;unavili a&nbsp;zpomalili krok pod svými jezdci. Začala je&nbsp;dohánět neodvratná noc. Cítili ji&nbsp;za&nbsp;zády, a&nbsp;dokonce i&nbsp;neposedný kocour se&nbsp;tvářil vážně a&nbsp;mlčel, ocas naježený a&nbsp;drápy vryté do&nbsp;sedla.</span></p>
        <p class="chunk" data-nb-ref-number="4" data-nb-words="42" data-nb-chars="263"><span class="idea" data-nb-ref-number="4" id="idea4" data-nb-words="42" data-nb-chars="263">Noc oblékla lesy i&nbsp;louky do&nbsp;smutku a&nbsp;kdesi dole zapálila pohřební světýlka, která Markétce i&nbsp;Mistrovi připadala už&nbsp;vzdálená, zbytečná a&nbsp;nezajímavá. Doháněla kavalkádu jezdců, snesla se&nbsp;na&nbsp;jejich hlavy a&nbsp;tu a&nbsp;tam rozstříkla po&nbsp;roztesknělé obloze bílé skvrny hvězd.</span></p>
        <p class="chunk" data-nb-ref-number="5" data-nb-words="62" data-nb-chars="386"><span class="idea" data-nb-ref-number="5" id="idea5" data-nb-words="62" data-nb-chars="386">Noc houstla, letěla jim po&nbsp;boku, chytala jezdce za&nbsp;cípy plášťů, strhávala jim je&nbsp;z&nbsp;ramen a&nbsp;rozptylovala klamy. Když Markétka, osvěžená chladivým vánkem, otevřela oči, zpozorovala, jak se&nbsp;mění výraz všech, kdo směřují k&nbsp;svému cíli. Když se&nbsp;přímo proti nim vyhoupl z&nbsp;kraje lesa krvavý úplněk, zmizely všecky masky, utonuly v&nbsp;bažinách a&nbsp;v&nbsp;mlhách se&nbsp;rozplynuly dočasné kouzelnické převleky.</span></p>
        <p class="chunk" data-nb-ref-number="6" data-nb-words="73" data-nb-chars="519"><span class="idea" data-nb-ref-number="6" id="idea6" data-nb-words="73" data-nb-chars="519">Těžko byste ve&nbsp;Wolandově společníkovi, který letěl po&nbsp;Markétčině pravici, hledali Korovjeva alias Fagota, samozvaného, nepotřebného tlumočníka záhadného konzultanta. Místo klauna, který v&nbsp;otrhaném cirkusovém kostýmu opustil Vrabčí hory pod jménem Korovjev alias Fagot, po&nbsp;Markétčině boku cválal rytíř v&nbsp;temně fia­lovém odění, s&nbsp;kamenným, pochmurným výrazem, a&nbsp;tiše řinčel zlatým řetězem uzdy. Nedíval se&nbsp;ani na&nbsp;měsíc, ani ho&nbsp;nezajímala země. Letěl po&nbsp;Wolandově boku, bradu zabořenou na&nbsp;prsa, zaměstnán svými myšlenkami.</span></p>
        <p class="chunk" data-nb-ref-number="7" data-nb-words="14" data-nb-chars="73"><span class="idea" data-nb-ref-number="7" id="idea7" data-nb-words="14" data-nb-chars="73">„Jak to, že&nbsp;se&nbsp;tak změnil?“ zeptala se&nbsp;tiše Markétka mága v&nbsp;hukotu větru.</span></p>
        <p class="chunk" data-nb-ref-number="8" data-nb-words="55" data-nb-chars="327"><span class="idea" data-nb-ref-number="8" id="idea8" data-nb-words="55" data-nb-chars="327">„Tenhle rytíř jednou nevhodně žertoval,“ vysvětloval Woland a&nbsp;otočil k&nbsp;Markétce obličej s&nbsp;jedním jiskrným okem. „Kdysi, když vyprávěl o&nbsp;světle a&nbsp;tmě, použil jisté slovní hříčky, pravda, trochu nevhodné. A&nbsp;od té&nbsp;doby mu&nbsp;bylo souzeno žertovat víc a&nbsp;déle, než by&nbsp;si&nbsp;přál. Ale dnešní noci se&nbsp;skládají účty. Rytíř svůj už&nbsp;vyrovnal.“</span></p>
        <p class="chunk" data-nb-ref-number="9" data-nb-words="52" data-nb-chars="318"><span class="idea" data-nb-ref-number="9" id="idea9" data-nb-words="52" data-nb-chars="318">Noc připravila Kňoura o&nbsp;jeho bohatý ocas, sedřela z&nbsp;něj srst a&nbsp;chomáče chlupů rozházela po&nbsp;bažinách. Dřívější kocour, který měl za&nbsp;úkol bavit vládce tmy, se&nbsp;proměnil ve&nbsp;vyzáblého mladíka, démona&nbsp;– páže a&nbsp;nejlepšího šaška, jaký kdy na&nbsp;světě existoval. Teď letěl zamlkle a&nbsp;vystavil svůj mladický obličej měsíčnímu svitu.</span></p>
        <p class="chunk" data-nb-ref-number="10" data-nb-words="44" data-nb-chars="283"><span class="idea" data-nb-ref-number="10" id="idea10" data-nb-words="44" data-nb-chars="283">Opodál cválal v&nbsp;blýskavé zbroji Azazelo. I&nbsp;on se&nbsp;změnil v&nbsp;měsíčním světle. Ohyzdný tesák v&nbsp;ústech zmizel stejně jako šilhavé oko. Z&nbsp;křídově bledého strnulého obličeje hleděly vyhaslé černé oči. Měsíc odhalil jeho pravou podobu&nbsp;– vzduchem se&nbsp;vznášel démon vyprahlé pouště, démon-vrah.</span></p>
        <p class="chunk" data-nb-ref-number="11" data-nb-words="80" data-nb-chars="457"><span class="idea" data-nb-ref-number="11" id="idea11" data-nb-words="80" data-nb-chars="457">Sebe Markétka přirozeně vidět nemohla, zato s&nbsp;údivem sledovala, jak se&nbsp;změnil Mistr. Vlasy mu&nbsp;v&nbsp;měsíční záři zbělely a&nbsp;spletly se&nbsp;vzadu v&nbsp;cop, který povlával ve&nbsp;větru. Když vítr poodhrnul cíp jeho pláště, zahlédla, jak na&nbsp;jeho vysokých jezdeckých botách blikají hvězdičky ostruh. Stejně jako démon-páže letěl a&nbsp;upíral pohled na&nbsp;lunu, ale usmíval se&nbsp;na&nbsp;ni&nbsp;jako na&nbsp;starou milou a&nbsp;něco si&nbsp;pro sebe mumlal, jak to&nbsp;měl ve&nbsp;zvyku v&nbsp;době, kdy ležel ve&nbsp;stoosmnáctce.</span></p>
        <p class="chunk" data-nb-ref-number="12" data-nb-words="38" data-nb-chars="239"><span class="idea" data-nb-ref-number="12" id="idea12" data-nb-words="38" data-nb-chars="239">Dokonce i&nbsp;Woland odložil masku. Markétka nedovedla určit, z&nbsp;čeho má&nbsp;utkanou uzdu, a&nbsp;pomyslela si, že&nbsp;nejspíš z&nbsp;měsíčních paprsků. Jeho kůň byl ve&nbsp;skutečnosti jen obrovský chuchvalec tmy, hříva kadeřavý mrak, místo ostruh bílé skvrny hvězd.</span></p>
        <p class="chunk" data-nb-ref-number="13" data-nb-words="42" data-nb-chars="256"><span class="idea" data-nb-ref-number="13" id="idea13" data-nb-words="42" data-nb-chars="256">Letěli dlouho beze slova a&nbsp;pozorovali, jak se&nbsp;dole pod nimi mění dokonce i&nbsp;krajina. Teskné lesy splynuly s&nbsp;tmou, která pohltila i&nbsp;matně svítivé čepele řek. Dole se&nbsp;objevily blýskavé balvany a&nbsp;mezi nimi se&nbsp;začernaly propasti, kam nepronikly měsíční paprsky.</span></p>
        <p class="chunk" data-nb-ref-number="14" data-nb-words="67" data-nb-chars="421"><span class="idea" data-nb-ref-number="14" id="idea14" data-nb-words="67" data-nb-chars="421">Woland přistál se&nbsp;svým ořem na&nbsp;kamenité bezútěšné náhorní planině. Dál jeli krokem, slyšeli, jak kopyta koní drtí oblázky a&nbsp;kamení. V&nbsp;opuštěné krajině, zalité přízračně zelenavým světlem, zahlédla Markétka křeslo a&nbsp;v&nbsp;něm sedící bílou postavu. Zdálo se, že&nbsp;neznámý je&nbsp;buď hluchý, nebo je&nbsp;příliš ponořen do&nbsp;svých myšlenek. Nezaslechl, jak kamenitá půda skřípe pod kopyty koní, a&nbsp;jezdci se&nbsp;nepozorovaně přiblížili až&nbsp;k&nbsp;němu.</span></p>
        <p class="chunk" data-nb-ref-number="15" data-nb-words="67" data-nb-chars="457"><span class="idea" data-nb-ref-number="15" id="idea15" data-nb-words="67" data-nb-chars="457">Měsíc osvětloval krajinu líp než ta&nbsp;nejsilnější elektrická svítilna. Markétka rozeznala, jak si&nbsp;neznámý mne ruce a&nbsp;vzhlíží vyhaslýma, jakoby nevidoucíma očima k&nbsp;měsíčnímu disku. Teprve teď zpozorovala, že&nbsp;vedle masívního kamenného křesla, které podivně jiskřilo v&nbsp;měsíčním světle, leží tmavý statný pes se&nbsp;špičatýma ušima a&nbsp;podobně jako jeho pán neklidně pozoruje měsíc. U&nbsp;nohou neznámého se&nbsp;válely střepy rozbitého džbánu v&nbsp;nevysychající temně rudé kaluži.</span></p>
        <p class="chunk" data-nb-ref-number="16" data-nb-words="3" data-nb-chars="21"><span class="idea" data-nb-ref-number="16" id="idea16" data-nb-words="3" data-nb-chars="21">Jezdci zarazili koně.</span></p>
        <p class="chunk" data-nb-ref-number="17" data-nb-words="80" data-nb-chars="453"><span class="idea" data-nb-ref-number="17" id="idea17" data-nb-words="80" data-nb-chars="453">„Přečetl si&nbsp;váš román,“ obrátil se&nbsp;Woland k&nbsp;Mistrovi, „a&nbsp;měl jedinou připomínku: že&nbsp;je&nbsp;bohužel nedokončený. Chtěl jsem vám proto ukázat vašeho hrdinu. Skoro dva tisíce let už&nbsp;sedí na&nbsp;stejném místě a&nbsp;spí; ale při úplňku trpí nespavostí nejen on, ale i&nbsp;jeho věrný psí strážce. Je-li pravda, že&nbsp;zbabělost je&nbsp;největší chyba, tenhle pes je&nbsp;nevinen. Bál se&nbsp;vždycky jen bouřky. Co&nbsp;naplat, tak už&nbsp;to&nbsp;bývá, že&nbsp;ten, kdo miluje, sdílí se&nbsp;svým milovaným jeho úděl.“</span></p>
        <p class="chunk" data-nb-ref-number="18" data-nb-words="17" data-nb-chars="86"><span class="idea" data-nb-ref-number="18" id="idea18" data-nb-words="17" data-nb-chars="86">„Co si&nbsp;to&nbsp;povídá?“ zeptala se&nbsp;Markétka a&nbsp;v&nbsp;její dosud klidné tváři se&nbsp;mihl trpký stín.</span></p>
        <p class="chunk" data-nb-ref-number="19" data-nb-words="114" data-nb-chars="660"><span class="idea" data-nb-ref-number="19" id="idea19" data-nb-words="114" data-nb-chars="660">„Tvrdí stále jedno a&nbsp;totéž,“ odpověděl Woland. „Prohlašuje, že&nbsp;při úplňku nemá klid a&nbsp;že jeho postavení je&nbsp;nezáviděníhodné. To&nbsp;opakuje pokaždé, když nemůže spát, a&nbsp;ve snu vidí stále stejný obraz: před ním se&nbsp;prostírá měsíční stezka a&nbsp;on by&nbsp;se&nbsp;rád po&nbsp;ní&nbsp;vypravil a&nbsp;diskutoval s&nbsp;vězněm Ha-Nocrim. Je&nbsp;totiž přesvědčen, že&nbsp;kdysi, přesně čtrnáctého dne jarního měsíce nísánu, si&nbsp;cosi nedopověděli. Ale běda, nikdy se&nbsp;mu&nbsp;to&nbsp;nepodaří a&nbsp;nikdo k&nbsp;němu nepřijde. Nezbývá mu, než aby mluvil sám se&nbsp;sebou. Ostatně, pro změnu občas dodává, že&nbsp;nejvíc ze&nbsp;všeho na&nbsp;světě nenávidí svoji nesmrtelnost a&nbsp;slávu. Tvrdí, že&nbsp;by&nbsp;si&nbsp;s&nbsp;chutí vyměnil osud s&nbsp;otrhancem a&nbsp;tulákem Matoušem.“</span></p>
        <p class="chunk" data-nb-ref-number="20" data-nb-words="18" data-nb-chars="114"><span class="idea" data-nb-ref-number="20" id="idea20" data-nb-words="18" data-nb-chars="114">„Není těch dvakrát dvanáct tisíc úplňků příliš velký trest za&nbsp;ten jeden jediný dávný úplněk?“ zeptala se&nbsp;Markétka.</span></p>
        <p class="chunk" data-nb-ref-number="21" data-nb-words="21" data-nb-chars="149"><span class="idea" data-nb-ref-number="21" id="idea21" data-nb-words="21" data-nb-chars="149">„Vidím, že&nbsp;chcete opakovat historii s&nbsp;Frídou?“ poznamenal Woland. „Tentokrát se&nbsp;nemusíte znepokojovat. Všecko dobře dopadne, na&nbsp;tom je&nbsp;založen svět.“</span></p>
        <p class="chunk" data-nb-ref-number="22" data-nb-words="54" data-nb-chars="335"><span class="idea" data-nb-ref-number="22" id="idea22" data-nb-words="54" data-nb-chars="335">„Propusťte ho!“ zaječela náhle pronikavě Markétka jako kdysi, když ještě byla vědmou. V&nbsp;horách se&nbsp;utrhl balvan a&nbsp;řítil se&nbsp;s&nbsp;ohlušujícím rachotem do&nbsp;propasti. Nevěděla v&nbsp;tu chvíli určitě, jestli ohlušující rachot způsobil kámen, nebo jestli to&nbsp;burácel ďáblův smích. Ať&nbsp;to&nbsp;bylo jakkoliv, Woland se&nbsp;chechtal, díval se&nbsp;na&nbsp;ni&nbsp;a&nbsp;prohlašoval:</span></p>
        <p class="chunk" data-nb-ref-number="23" data-nb-words="46" data-nb-chars="251"><span class="idea" data-nb-ref-number="23" id="idea23" data-nb-words="46" data-nb-chars="251">„V&nbsp;horách se&nbsp;nemá křičet. On&nbsp;je&nbsp;na&nbsp;rachot balvanů zvyklý a&nbsp;stejně neslyší váš křik. Nemusíte se&nbsp;za&nbsp;něj přimlouvat, Markétko. Už&nbsp;to&nbsp;učinil ten, s&nbsp;kým si&nbsp;tolik přál mluvit.“ A&nbsp;otočil se&nbsp;k&nbsp;Mistrovi se&nbsp;slovy: „Teď můžete jednou větou zakončit svůj román!“</span></p>
        <p class="chunk" data-nb-ref-number="24" data-nb-words="32" data-nb-chars="196"><span class="idea" data-nb-ref-number="24" id="idea24" data-nb-words="32" data-nb-chars="196">Mistr jako by&nbsp;čekal na&nbsp;ten okamžik. Stál nehybně a&nbsp;prohlížel si&nbsp;sedícího prokurátora. Pak složil ruce do&nbsp;kornoutu a&nbsp;zvolal mohutným hlasem, až&nbsp;se&nbsp;to&nbsp;třaslavě rozléhalo po&nbsp;liduprázdné holé krajině:</span></p>
        <p class="chunk" data-nb-ref-number="25" data-nb-words="6" data-nb-chars="40"><span class="idea" data-nb-ref-number="25" id="idea25" data-nb-words="6" data-nb-chars="40">„Jsi svoboden! Svoboden! On&nbsp;tě&nbsp;očekává!“</span></p>
        <p class="chunk" data-nb-ref-number="26" data-nb-words="108" data-nb-chars="640"><span class="idea" data-nb-ref-number="26" id="idea26" data-nb-words="108" data-nb-chars="640">Jeho hlas se&nbsp;proměnil ozvěnou v&nbsp;dunění hromu, který znamenal zkázu. Prokleté skalní stěny se&nbsp;zřítily a&nbsp;zbylo jen prostranství s&nbsp;kamenným křeslem. Nad černou propastí, kam se&nbsp;propadly, se&nbsp;rozzářilo nekonečné město a&nbsp;nad ním se&nbsp;pyšně vypínaly zlaté modly nad bujně zelenou zahradou, která se&nbsp;za&nbsp;tisíciletí rozrostla. Až&nbsp;k&nbsp;ní sklouzla z&nbsp;oblohy prokurátorova vytoužená měsíční stezka a&nbsp;první se&nbsp;po&nbsp;ní&nbsp;pustil pes. Muž v&nbsp;bílém plášti s&nbsp;purpurovou podšívkou vstal z&nbsp;křesla a&nbsp;cosi vykřikl hlasem ztrhaným od&nbsp;povelů. Nedalo se&nbsp;poznat, co&nbsp;volá, ani jestli pláče nebo se&nbsp;směje, jen bylo vidět, jak se&nbsp;rozběhl za&nbsp;svým věrným strážcem po&nbsp;měsíční stezce.</span></p>
        <p class="chunk" data-nb-ref-number="27" data-nb-words="11" data-nb-chars="56"><span class="idea" data-nb-ref-number="27" id="idea27" data-nb-words="11" data-nb-chars="56">„Mám jít za&nbsp;ním?“ zeptal se&nbsp;vzrušeně Mistr a&nbsp;trhl uzdou.</span></p>
        <p class="chunk" data-nb-ref-number="28" data-nb-words="12" data-nb-chars="80"><span class="idea" data-nb-ref-number="28" id="idea28" data-nb-words="12" data-nb-chars="80">„Ne,“ zavrtěl hlavou Woland, „proč byste se&nbsp;hnal po&nbsp;stopách ukončeného příběhu?“</span></p>
        <p class="chunk" data-nb-ref-number="29" data-nb-words="31" data-nb-chars="179"><span class="idea" data-nb-ref-number="29" id="idea29" data-nb-words="31" data-nb-chars="179">„Tak tedy tam?“ zeptal se&nbsp;Mistr, otočil se&nbsp;a&nbsp;ukazoval do&nbsp;dálky, kde se&nbsp;z&nbsp;mlh a&nbsp;par vyhouplo nedávno opuštěné město s&nbsp;marcipánovými věžemi kláštera a&nbsp;roztříštěným sluncem v&nbsp;oknech.</span></p>
        <p class="chunk" data-nb-ref-number="30" data-nb-words="98" data-nb-chars="592"><span class="idea" data-nb-ref-number="30" id="idea30" data-nb-words="98" data-nb-chars="592">„Také ne,“ odpověděl Woland a&nbsp;jeho hlas sílil a&nbsp;nesl se&nbsp;nad skalami. „Romantiku! Ten, koho si&nbsp;tak toužebně přál vidět váš hrdina, kterého jste právě propustil na&nbsp;svobodu, si&nbsp;přečetl váš román.“ Pak se&nbsp;obrátil k&nbsp;Markétce: „Markéto Nikolajevno, věřím, že&nbsp;jste se&nbsp;snažila připravit Mistrovi tu&nbsp;nejlepší budoucnost, ale to, co&nbsp;vám navrhuju já&nbsp;a&nbsp;oč pro vás žádal Ješua&nbsp;– je&nbsp;nesrovnatelně lepší! Nechte je&nbsp;o&nbsp;samotě,“ vyklonil se&nbsp;ze&nbsp;sedla k&nbsp;Mistrovi a&nbsp;ukázal na&nbsp;odcházejícího prokurátora, „nepřekážejme jim. Třeba se&nbsp;spolu nějak domluví.“ Mávl rukou na&nbsp;zářící město Jeruzalém, a&nbsp;to okamžitě pohaslo.</span></p>
        <p class="chunk" data-nb-ref-number="31" data-nb-words="98" data-nb-chars="588"><span class="idea" data-nb-ref-number="31" id="idea31" data-nb-words="98" data-nb-chars="588">„A&nbsp;tam,“ ukázal za&nbsp;sebe, „co byste si&nbsp;počali ve&nbsp;sklepě?“ Slunce v&nbsp;oknech druhého města zapadlo. „Proč byste se&nbsp;vracel?“ domlouval Mistrovi mírně. „Copak vy, nenapravitelný romantik, se&nbsp;nechcete procházet se&nbsp;svou ženou pod rozkvetlými višněmi a&nbsp;večer poslouchat Schubertovu hudbu? Nebude se&nbsp;vám dobře psát při svitu voskovic husím brkem? Netoužíte jako Faust sedět nad křivulí a&nbsp;doufat, že&nbsp;se&nbsp;vám podaří uplácat z&nbsp;hlíny nového homunkula? Tam, tam! Tam už&nbsp;vás očekává váš dům i&nbsp;starý sluha, a&nbsp;svíce už&nbsp;brzy pohasnou, protože se&nbsp;blíží úsvit… Touto cestou! A&nbsp;teď se&nbsp;musíme rozloučit, je&nbsp;čas!“</span></p>
        <p class="chunk" data-nb-ref-number="32" data-nb-words="64" data-nb-chars="424"><span class="idea" data-nb-ref-number="32" id="idea32" data-nb-words="64" data-nb-chars="424">„Buďte zdráv!“ zvolali naráz Markétka i&nbsp;Mistr. Černý Woland si&nbsp;pro sebe nezvolil žádnou cestu, jednoduše se&nbsp;vrhl do&nbsp;propasti a&nbsp;za ním se&nbsp;sykotem i&nbsp;jeho svita. Všecko zmizelo, křeslo, měsíční stezka i&nbsp;Jeruzalém. Dokonce i&nbsp;vraníci. Mistr a&nbsp;Markétka se&nbsp;dočkali slibovaného úsvitu, který vystřídal půlnoční úplněk. Ozářeni paprsky vycházejícího slunce přešli přes mechovitý můstek, minuli potůček a&nbsp;vykročili po&nbsp;písčité pěšince.</span></p>
        <p class="chunk" data-nb-ref-number="33" data-nb-words="123" data-nb-chars="701"><span class="idea" data-nb-ref-number="33" id="idea33" data-nb-words="123" data-nb-chars="701">„Slyšíš, jak je&nbsp;všude kolem ticho?“ upozorňovala Markétka Mistra a&nbsp;pod jejíma bosýma nohama zaskřípal písek. „Zaposlouchej se&nbsp;do&nbsp;něho a&nbsp;vychutnej do&nbsp;sytosti to, co&nbsp;ti&nbsp;v&nbsp;životě bylo odepřeno&nbsp;– klid. Vidíš tamhle svůj věčný dům, který ti&nbsp;přiřkli za&nbsp;odměnu? Už&nbsp;si&nbsp;představuju benátské okno, stíněné divokým vínem, které obrůstá dům až&nbsp;po&nbsp;střechu. Hle, tvůj dům, tvůj věčný dům! Vím, že&nbsp;večer k&nbsp;tobě přijdou ti, které máš rád, s&nbsp;kým si&nbsp;rozumíš a&nbsp;kdo tě&nbsp;uklidní. Budou ti&nbsp;hrát, zpívat a&nbsp;poznáš, jak se&nbsp;místnost krásně rozzáří ve&nbsp;svitu voskovic. Budeš usínat ve&nbsp;své usmolené oblíbené čepičce, s&nbsp;úsměvem na&nbsp;rtech. Spánek tě&nbsp;posílí a&nbsp;napadnou tě&nbsp;moudré věci. A&nbsp;mě už&nbsp;nesmíš odehnat. Budu střežit tvůj spánek.“</span></p>
        <p class="chunk" data-nb-ref-number="34" data-nb-words="66" data-nb-chars="416"><span class="idea" data-nb-ref-number="34" id="idea34" data-nb-words="66" data-nb-chars="416">To&nbsp;všecko pronášela, když kráčeli k&nbsp;věčnému domu, a&nbsp;Mistrovi se&nbsp;zdálo, že&nbsp;její slova plynou jako bublavý potůček za&nbsp;jejich zády. V&nbsp;jeho neklidném, bolestně zraňovaném vědomí se&nbsp;rozhostil smír. Cítil se&nbsp;svoboden po&nbsp;tom, co&nbsp;sám propustil na&nbsp;svobodu svého hrdinu, který zmizel v&nbsp;nekonečnu omilostněn v&nbsp;oné sváteční noci, on, syn krále hvězdopravce, nelítostný pátý prokurátor Judeje a&nbsp;jezdec Zlatého kopí Pilát Pontský.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./mistr_a_marketka_040.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>