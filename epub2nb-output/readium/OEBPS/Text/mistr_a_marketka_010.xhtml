<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>mistr_a_marketka-6</title>
		<link href="../Styles/mistr_a_ma_idstyles.css" rel="stylesheet" type="text/css"/>
	</head>
	<body id="mistr_a_marketka" xml:lang="cs-CZ">
		<div>
			<p id="toc_marker-1-4" class="MLP-uroven2-kapitola">4<a id="x.10938"></a> <br/>Pronásledování</p>
			<p class="MLP-text-bez1radku">Utichly hysterické výkřiky žen, dozněl pronikavý hvizd milicio­nářských píšťalek, odjely dvě sanitky, první odvážela tělo bez hlavy a&#160;uříznutou hlavu na prosekturu, druhá pohlednou řidičku, zraněnou úlomky skla, domovníci v&#160;bílých zástěrách smetli rozbité sklo a&#160;posypali pískem krvavé kaluže a&#160;básník Ivan nestačil ani doběhnout k&#160;turniketu, jenom sklesl na lavičku a&#160;zůstal strnule sedět. Několikrát se pokusil vstát, ale nohy ho neposlouchaly, jako by náhle ochrnuly.</p>
			<p class="MLP-text">Sotva zaslechl první výkřiky, rozběhl se k&#160;turniketu a&#160;uviděl, jak po dláždění poskakuje hlava. To ho natolik vykolejilo, že dopadl na lavičku a&#160;kousl se do ruky, až mu tekla krev. Na pomateného Němce samozřejmě zapomněl a&#160;jenom se snažil zoufale pochopit, jak je možné, že ještě před malou chvílí mluvil s&#160;Berliozem a&#160;za pár minut&#160;– hlava…</p>
			<p class="MLP-text">Vzrušený dav běžel alejí a&#160;cosi vykřikoval, ale Ivan to nevnímal. Až se u&#160;něj doslova srazily dvě ženy a&#160;jedna z&#160;nich, prostovlasá, se špičatým nosem, křičela na druhou přímo u&#160;básníkova ucha:</p>
			<p class="MLP-text">„Anuška, naše Anuška! Ze Sadové! To ona zavinila… Koupila v&#160;krámku slunečnicový olej a&#160;celou litrovou láhev rozbila o&#160;turniket! Polila si sukni, jé, ta nadávala! A&#160;ten chudák nejspíš uklouz a&#160;upad na koleje…“</p>
			<p class="MLP-text">Ze všeho, co neznámá žena vykřikovala, utkvělo v&#160;rozrušeném básníkově mozku jediné slovo: Anuška.</p>
			<p class="MLP-text">„Anuška?… Anuška?“ blekotal a&#160;vyplašeně se rozhlížel. „Ale to přece, dovolte…“</p>
			<p class="MLP-text">Ke slovu „Anuška“ se připojila další „slunečnicový olej“ a&#160;pak neznámo proč i&#160;„Pilát Pontský“. Piláta Bezprizorný rezolutně odvrhl a&#160;pátral po souvislostech, počínaje slovem „Anuška“. Postupně splétal řetěz, až konečně dospěl k&#160;bláznivému profesorovi.</p>
			<p class="MLP-text">Počkat! On přece tvrdil, že dnešní zasedání odpadne, protože Anuška rozlila olej. A&#160;taky že odpadne! Ba co víc, prohlásil rovnou, že Berliozovi uřízne hlavu ženská?! Ano, ano! A&#160;řidička byla přece ženská! Co to má znamenat, hm?!</p>
			<p class="MLP-text">V&#160;mozku se mu zahnízdilo přesvědčení, že záhadný konzultant znal přesný obraz Berliozovy strašné smrti. Vtom mu bleskly hlavou dvě myšlenky. První: Není ani trochu pomatený, to všecko jsou nesmysly! A&#160;druhá: Nenastrojil to všecko sám?</p>
			<p class="MLP-text">Ale prosím vás, jak by to dokázal?! Ne, ne, tomu se musí přijít na kloub!</p>
			<p class="MLP-text">S&#160;námahou vstal a&#160;běžel zpátky k&#160;místu, kde debatoval s&#160;profesorem. Ukázalo se, že Němec naštěstí neodešel.</p>
			<p class="MLP-text">V&#160;Bronné už se rozzářily svítilny, nad Patriaršími rybníky visel zlatý měsíc a&#160;v&#160;jeho vždycky tak zrádném světle se Bezprizornému zdálo, jako by neznámý stál a&#160;držel pod paždí místo hůlky kord.</p>
			<p class="MLP-text">Vysloužilý dotěra regenschori se uvelebil na místě, kde ještě nedávno seděl on, Ivan. Nasadil si na nos zjevně nepotřebný skřipec, kterému chybělo jedno sklo a&#160;druhé bylo prasklé. Působil ještě odpudivějším dojmem, než když ukazoval Berliozovi cestu na koleje.</p>
			<p class="MLP-text">V&#160;Ivanovi byla malá dušička, ale přece jen přistoupil k&#160;profesorovi, zahleděl se mu do obličeje a&#160;nezjistil v&#160;něm ani nejmenší známku či stopu šílenství.</p>
			<p class="MLP-text">„Přiznejte se, kdo jste?“ zeptal se hluše.</p>
			<p class="MLP-text">Cizinec se nasupil, změřil si básníka pohledem, jako by ho viděl poprvé, a&#160;zahučel nevrle:</p>
			<p class="MLP-text">„Nerozumět… po rusku mluvit…“</p>
			<p class="MLP-text">„On prosím neráčí rozumět,“ vmísil se do toho z&#160;lavičky regenschori, ačkoli se ho nikdo neprosil o&#160;vysvětlení.</p>
			<p class="MLP-text">„Nepřetvařujte se!“ vzplanul Ivan a&#160;cítil, jak se mu svírá žaludek. „Ještě před chvilkou jste mluvil perfektně rusky. Vy nejste Němec ani profesor! Jste vrah a&#160;špión! Vaše doklady!“ zaburácel sveřepě.</p>
			<p class="MLP-text">Záhadný profesor opovržlivě zkřivil už beztak křivá ústa a&#160;pokrčil rameny.</p>
			<p class="MLP-text">„Občane!“ znovu zasáhl zlotřilý regenschori. „Jakým právem obtěžujete cizího turistu? To si zodpovíte!“</p>
			<p class="MLP-text">Podezřelý profesor se zatvářil povýšeně, pak se otočil a&#160;odcházel. Ivan cítil, že je v&#160;koncích. Zalapal po dechu a&#160;obrátil se k&#160;regenschorimu:</p>
			<p class="MLP-text">„Poslyšte, pomozte mi zadržet toho zločince! Je to vaše povinnost!“</p>
			<p class="MLP-text">Do kostkovaného vjela neobvyklá energie, vyskočil a&#160;zavřeštěl:</p>
			<p class="MLP-text">„Jakého zločince? Kde ho máte? Tohle že je cizí špión?“ Oči mu vítězoslavně blýskaly. „Jestli je to zločinec, zavolejte milici, než vám uteče. Víte co, budeme křičet společně,“ a&#160;rozevřel dokořán hubu.</p>
			<p class="MLP-text">Zpitomělý Ivan poslechl vtipálka a&#160;vykřikl: „Milice!“ Ale jeho společník ho podfoukl, nevykřikl ani jednou.</p>
			<p class="MLP-text">Ivanovo osamělé chraplavé volání nemělo valný úspěch. Jenom dvě neznámé dívky uskočily stranou a&#160;básník zaslechl slovo „opilý“…</p>
			<p class="MLP-text">„Aha, vy jste spolu spřažení?“ zahromoval. „A&#160;ty si ze mě budeš dělat šoufky? Pusť mě!“</p>
			<p class="MLP-text">Uskočil vpravo a&#160;regenschori ho následoval, uhnul vlevo a&#160;ten drzoun za ním.</p>
			<p class="MLP-text">„Schválně se mi pleteš pod nohama, viď?“ zařval básník v&#160;záchvatu zuřivosti. „Osobně tě předám milici, abys věděl!“</p>
			<p class="MLP-text">Pokusil se chytit podvodníka za rukáv, ale netrefil se a&#160;vyšel naprázdno: regenschori zmizel, jako by se do země propadl.</p>
			<p class="MLP-text">Bezprizorný vyjekl, upřel pohled do dálky a&#160;zahlédl nenáviděného profesora. Mířil k&#160;východu do Patriarší uličky a&#160;nebyl sám: připojil se k&#160;němu víc než podezřelý regenschori. Ale to ještě nebylo všecko. Třetím v&#160;téhle společnosti byl obrovitý kocour, velký jako tele a&#160;černý jako saze nebo havran, s&#160;výbojnými husarskými kníry. Trojice zabočila do Patriarší uličky a&#160;kocour si vykračoval na zadních.</p>
			<p class="MLP-text">Ivan se pustil za nimi, ale brzy poznal, že bude těžké je dohonit.</p>
			<p class="MLP-text">Trojice se mihla uličkou a&#160;zahnula na Spiridonovku. Ať Bezprizorný přidával do kroku sebevíc, vzdálenost mezi ním a&#160;pronásledovanými se nezmenšovala. Než se vzpamatoval, octl se po tiché Spiridonovce u&#160;Nikitské brány, kde to vypadalo hůř. Byla tu totiž tlačenice. Navíc se banda rozhodla použít oblíbeného zločineckého způsobu&#160;– rozdělila se.</p>
			<p class="MLP-text">Regenschori se neobyčejně obratně vecpal do autobusu jedoucího k&#160;Arbatskému náměstí a&#160;zmizel. Básník tak ztratil jednoho z&#160;pronásledovaných a&#160;zaměřil se na kocoura. Viděl, jak se to podivné zvíře přitočilo ke stupátku motorového vagónu A&#160;který stál ve stanici, drze odstrčilo jakousi ženu, která leknutím zaječela, chytilo se zábradlí, a&#160;dokonce se pokoušelo vsunout průvodčí desetník oknem, otevřeným kvůli dusnu.</p>
			<p class="MLP-text">Kocourovo chování básníka natolik vyvedlo z&#160;míry, že zůstal strnule stát na rohu před obchodem s&#160;lahůdkami. Daleko víc ho však udivilo, jak reagovala průvodčí. Sotva uviděla kocoura, jak leze do tramvaje, vykřikla zlostně:</p>
			<p class="MLP-text">„Kocoury nevozíme! Kocouři sem nesmí! Jedeš! Marš dolů, nebo zavolám milici!“</p>
			<p class="MLP-text">Ani průvodčí, ani cestující nepřekvapovala sama podstata věci: že kocour leze do tramvaje, na tom by ještě nebylo nic divného, ale že chce platit!</p>
			<p class="MLP-text">Kocour se projevil nejen jako zvíře placení schopné, ale i&#160;disciplinované. Když ho průvodčí poprvé okřikla, poslušně přerušil nástup, seskočil ze stupátka, usadil se na refýži a&#160;třel si desetníkem vousy. Sotva průvodčí zatáhla za šňůru a&#160;tramvaj se rozjela, počínal si jako každý, koho vyhánějí z&#160;tramvaje, ale kdo se přesto potřebuje někam rychle dostat. Čekal, až projedou všecky tři vagóny, vyhoupl se na spojnici posledního, zachytil se drápy jakési hadice, která trčela ze stěny, a&#160;odjel s&#160;ušetřeným desetníkem.</p>
			<p class="MLP-text">Ivan pozoroval to zlořečené kocouřisko a&#160;přitom div neztratil z&#160;dohledu vůdce bandy&#160;– profesora. Ten naštěstí nestačil upláchnout. Básník zahlédl jeho šedý baret v&#160;davu na začátku Velké Ni­kitské nebo Gercenovy ulice. V&#160;mžiku byl tam, ale hnal se zbytečně. Přidal do kroku, pak se pustil do běhu a&#160;rozrážel dav chodců, ale k&#160;profesorovi se nepřiblížil ani o&#160;centimetr.</p>
			<p class="MLP-text">Ať byl sebevíc rozčilený, překvapovala ho nadpřirozená rychlost, s&#160;jakou pronásledování probíhalo. Neuplynulo ani dvacet vteřin od chvíle, kdy opustil Nikitskou bránu, a&#160;už ho oslňovala světla na Arbatském náměstí. Za několik dalších vteřin už se před ním klikatila neznámá temná ulička s&#160;proláklými chodníky, kde sebou plácl jak široký tak dlouhý a&#160;rozbil si koleno. Další osvětlená magistrála&#160;– Kropotkinova ulice, pak jiná ulička, za ní Ostoženka a&#160;zase nová ulička, smutná, nevzhledná a&#160;spoře osvětlená. Tady definitivně ztratil z&#160;dohledu muže, kterého tolik hledal. Profesor zmizel.</p>
			<p class="MLP-text">Chvíli váhal, ale pak mu došlo, že cizinec se bezpochyby objeví v&#160;třináctce v&#160;Sadové ulici, a&#160;to v&#160;bytě číslo 47.</p>
			<p class="MLP-text">Vtrhl do průjezdu, vyběhl do prvního patra, našel okamžitě označený byt a&#160;netrpělivě zazvonil. Nečekal dlouho. Přišla mu otevřít asi pětiletá holčička, na nic se neptala a&#160;hned zase zmizela.</p>
			<p class="MLP-text">V&#160;prostorné, krajně zpustlé předsíni, matně osvětlené uhlíkovou žárovkou, pod vysokým začouzeným stropem viselo na zdi kolo bez plášťů, dále tu stála velká železem pobitá truhla a&#160;na polici nad věšákem ležela zimní čepice s&#160;dlouhýma svěšenýma ušima. Za jedněmi dveřmi hlučný mužský hlas z&#160;rádia vykřikoval cosi rozhořčeně ve verších.</p>
			<p class="MLP-text">Básník se nedal zmást neznámým prostředím a&#160;zamířil rovnou do chodby. Pomyslel si: Určitě se schoval v&#160;koupelně. V&#160;chodbě byla tma. Několikrát narazil hlavou o&#160;zeď, až konečně uviděl pode dveřmi slabý proužek světla; nahmatal kliku a&#160;opatrně stiskl. Háček odskočil, Ivan se octl skutečně v&#160;koupelně a&#160;napadlo ho, že měl štěstí, i&#160;když jiné, než potřeboval.</p>
			<p class="MLP-text">Ovanulo ho vlhké teplo a&#160;ve svitu uhlíků, které doutnaly pod kotlem, rozeznal velikánské necky zavěšené na stěně a&#160;otlučenou vanu posetou hrozivými černými skvrnami po sloupaném smaltu. Ve vaně stála nahá občanka, celá namydlená, a&#160;v&#160;ruce držela houbu. Krátkozrace zamžourala na vetřelce a&#160;nejspíš si ho v&#160;tom pekelném osvětlení s&#160;někým spletla, protože vesele, polohlasně zašvitořila:</p>
			<p class="MLP-text">„Kirjuško! Nelezte sem! Zbláznil jste se… Fjodor Ivanyč se každou chvíli vrátí. Marš ven!“ a&#160;mrskla po něm houbou.</p>
			<p class="MLP-text">Šlo pochopitelně o&#160;nedorozumění a&#160;zavinil je samozřejmě náš Ivan. Nechtěl to však přiznat, jenom káravě vykřikl: „Nemravo jedna!“, a&#160;než se vzpamatoval, už stál v&#160;kuchyni. Bylo tu prázdno, pouze na plotně v&#160;pološeru trůnilo tiše asi deset vyhaslých vařičů. Zbloudilý měsíční paprsek pronikal zaprášeným, po léta nemytým oknem a&#160;osvětloval skoupě kout, kde pod nánosem prachu a&#160;pavučin visela zapomenutá ikona a&#160;za rámečkem vyčuhovaly dvě svatební svíce. Pod touhle velkou ikonou byla přišpendlena malá, papírová.</p>
			<p class="MLP-text">Nikdo neví, jak se v&#160;Ivanově hlavě zrodil tenhle nápad, ale jisté je, že básník popadl do jedné ruky svíci, do druhé papírovou ikonu a&#160;teprve pak vyklouzl zadním vchodem. S&#160;těmito předměty opustil neznámý byt, bručel si něco pod vousy a&#160;ještě se v&#160;duchu červenal, když si vzpomněl na příhodu v&#160;koupelně. Bezděčně se snažil uhodnout, kdo byl asi ten drzý Kirjuška a&#160;jestli ta odporná čepice v&#160;předsíni nepatřila náhodou jemu.</p>
			<p class="MLP-text">V&#160;pusté neutěšené uličce se rozhlédl a&#160;pátral po uprchlíkovi, ale marně: nebylo po něm vidu ani slechu. Nakonec v&#160;duchu rozhodl:</p>
			<p class="MLP-text">No ovšem! Je u&#160;řeky! Vpřed!</p>
			<p class="MLP-text">Bylo by snad záhodno zjistit, proč Ivan předpokládal, že profesor je právě u&#160;řeky Moskvy a&#160;ne někde jinde. Jenomže básníka se bohužel neměl kdo zeptat. Odpudivá ulička byla liduprázdná.</p>
			<p class="MLP-text">Brzy jste mohli Bezprizorného zastihnout na žulových stupních svažujících se k&#160;řece.</p>
			<p class="MLP-text">Svlékl se a&#160;svěřil šaty do opatrování neznámému dobrosrdečnému vousáči, který kouřil vlastnoručně ukroucenou cigaretu vedle bílé roztrhané košile a&#160;rozšněrovaných sešlapaných bot. Básník mával rukama, aby vychladl, a&#160;pak se vrhl šipkou do řeky. Voda byla ledová, až mu to vyrazilo dech. Dokonce mu blesklo hlavou, že nedokáže vyplout na povrch. Nakonec se mu to přece jen podařilo: funěl a&#160;hlasitě odfrkoval, oči vypoulené strachem, když plaval v&#160;zčernalé vodě, načichlé naftou, mezi pokřivenými stíny nábřežních svítilen.</p>
			<p class="MLP-text">Když mokrý vyběhl po schodech k&#160;místu, kde zanechal šaty pod vousáčovou ochranou, ukázalo se, že někdo ukradl nejen šaty, ale i&#160;vousáče. Namísto hromádky šatstva tu ležely jen pruhované podvlékačky, roztrhaná košile, svíce, papírová ikona a&#160;krabička zápalek. Básník v&#160;bezmocném vzteku pohrozil pěstí do dálky a&#160;navlékl si všecko, co zbylo.</p>
			<p class="MLP-text">Bodly ho nepříjemně dvě myšlenky: za prvé že ztratil průkaz MASOLITu, který nosil ve dne v&#160;noci u&#160;sebe, a&#160;za druhé si nebyl jist, podaří-li se mu v&#160;takovém stavu proklouznout bez překážek městem. Přece jen v&#160;podvlékačkách… Namítnete, co je komu do toho, ale co když ho někdo zastaví, nebo dokonce zadrží?</p>
			<p class="MLP-text">Strhal z&#160;podvlékaček knoflíky u&#160;kotníků, kde se zapínaly, v&#160;naději, že se takhle budou podobat letním kalhotám, popadl ikonu, svíčku a&#160;zápalky a&#160;vykročil se slovy:</p>
			<p class="MLP-text">„Ke Gribojedovovi! Jistojistě bude tam.“</p>
			<p class="MLP-text">Moskva už žila večerním životem. V&#160;oblacích prachu po ulicích rachotily plošinové náklaďáky s&#160;řinčivými řetězy. Na nich leželi neznámí muži na pytlech a&#160;vystrkovali břicha vzhůru. Všecka okna byla dokořán. V&#160;každém zářila lampa pod oranžovým stínidlem a&#160;ze všech oken, dveří, průjezdů, střech, půd, ze sklepů i&#160;ze dvorků nakřáple burácela polonéza z&#160;Evžena Oněgina.</p>
			<p class="MLP-text">Ivanovy obavy se plně potvrdily: lidé si ho vesměs všímali a&#160;otáčeli se. Proto se rozhodl opustit hlavní tepny a&#160;proplétal se uličkami, kde nejsou chodci tak dotěrní a&#160;kde tolik nehrozí nebezpečí, že budou obtěžovat bosého muže otázkami a&#160;ukazovat na jeho spodky, které tvrdošíjně odmítaly podobat se kalhotám.</p>
			<p class="MLP-text">Zapadl do tajemné sítě arbatských uliček plížil se podél zdí, bázlivě pošilhával kolem sebe, ohlížel se a&#160;krčil, občas vhupl do průjezdu a&#160;vyhýbal se křižovatkám řízeným světly i&#160;elegantním dveřím diplomatických vil.</p>
			<p class="MLP-text">Na trudné pouti ho bůhvíproč nelítostně pronásledoval všudypřítomný orchestr, za jehož doprovodu zpíval mohutný baryton o&#160;své lásce k&#160;Taťáně.</p>
		</div>
</body>
</html>