<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>mistr_a_marketka-32</title>
		<link href="../Styles/mistr_a_ma_idstyles.css" rel="stylesheet" type="text/css"/>
	</head>
	<body id="mistr_a_marketka" xml:lang="cs-CZ">
		<div>
			<p id="toc_marker-2-11" class="MLP-uroven2-kapitola">29<a id="x.11032"></a> <br/>Osud Mistra a&#160;Markétky je zpečetěn</p>
			<p class="MLP-text-bez1radku">Při západu slunce stáli vysoko nad městem na kamenné terase jedné z&#160;nejpůvabnějších moskevských budov, postavené přibližně před sto padesáti lety, dva: Woland a&#160;Azazelo. Zdola z&#160;ulice byli skryti před dotěrnými pohledy balustrádou se sádrovými vázami a&#160;květy a&#160;naopak, oni sami měli před sebou celé město.</p>
			<p class="MLP-text">Woland seděl na skládací stoličce, oblečen ve své černé říze. Dlouhý a&#160;silný kord trčel vzhůru mezi dvěma puklými dlaždicemi jako sluneční hodiny. Jeho stín se pomalu, ale jistě prodlužoval a&#160;plazil se k&#160;černým ďáblovým pantoflím. Mág se krčil na stoličce, jednu nohu pod sebou, podpíral si pěstí špičatou bradu a&#160;vytrvale sledoval shluk paláců, vysokých činžáků i&#160;malých dřevěných baráčků, určených k&#160;zbourání.</p>
			<p class="MLP-text">Azazelo se rozloučil se svým dočasným úborem, totiž sakem, buřinkou a&#160;lakýrkami, a&#160;byl celý v&#160;černém jako jeho pán. Stál opodál a&#160;nespouštěl oči z&#160;velkého mraveniště pod sebou.</p>
			<p class="MLP-text">Woland poznamenal:</p>
			<p class="MLP-text">„Zajímavé město, není-liž pravda?“</p>
			<p class="MLP-text">Azazelo sebou škubl a&#160;odpověděl uctivě:</p>
			<p class="MLP-text">„Mně se líbí víc Řím, maestro.“</p>
			<p class="MLP-text">„Hm, to záleží na vkusu,“ odsekl Woland.</p>
			<p class="MLP-text">Za chvíli se znovu ozval v&#160;tichu jeho hlas:</p>
			<p class="MLP-text">„Copak to je za dým tamhle na bulváru?“</p>
			<p class="MLP-text">„To hoří Gribojedov,“ vysvětloval Azazelo.</p>
			<p class="MLP-text">„To ho nejspíš navštívila naše nerozlučná dvojice, není-liž pravda?“</p>
			<p class="MLP-text">„Nepochybně, maestro.“</p>
			<p class="MLP-text">Znovu se odmlčeli a&#160;pozorovali, jak se okna v&#160;nejvyšších patrech zděných masívů, obrácená k&#160;západu, rozhořela ve zhasínajícím slunci. Stejně planuly Wolandovy oči, třebaže mág seděl ke slunci zády.</p>
			<p class="MLP-text">Vtom ho cosi donutilo otočit se na kulatou věž za sebou. Z&#160;její stěny vyšel otrhaný zamračený muž v&#160;chitónu s&#160;černou bradkou, od hlavy až k&#160;patě zmazaný od hlíny, v&#160;ručně vyrobených sandálech.</p>
			<p class="MLP-text">„Podívejme!“ zvolal Woland a&#160;s&#160;úšklebkem si ho prohlížel. „Tady bych tě byl nečekal! Co bys rád, vetřelče?“</p>
			<p class="MLP-text">„Jdu k&#160;tobě, duchu zla a&#160;vládce stínů,“ zahuhlal příchozí a&#160;loupl po něm nepřátelsky očima.</p>
			<p class="MLP-text">„Jestliže opravdu přicházíš za mnou, proč nepozdravíš a&#160;nepopřeješ mi zdraví, bývalý výběrčí daní?“ zeptal se přísně Woland.</p>
			<p class="MLP-text">„Protože nechci, abys byl zdráv,“ odpověděl výbojně muž.</p>
			<p class="MLP-text">„S&#160;tím už se musíš smířit,“ namítl Woland a&#160;na rtech se mu objevil úsměšek. „Sotva ses objevil na střeše, už jsi provedl hloupost. Prozradím ti jakou&#160;– nasadil jsi hned podrážděný tón. Mluvíš, jako bys neuznával stíny ani zlo. Ale laskavě se nad tímhle problémem zamysli: co by dělalo to tvé dobro, kdyby zlo neexistovalo, a&#160;jak by to na zemi vypadalo, kdyby zmizely stíny? Každý člověk i&#160;věc má přece svůj stín. Tady například vidíš stín mého kordu. Ale i&#160;stromy a&#160;živé bytosti mají stíny. Nechceš přece vyplenit celou zeměkouli a&#160;vymýtit z&#160;ní všecky stromy i&#160;živé bytosti jen proto, že uznáváš jen světlo beze stínu? Bloude!“</p>
			<p class="MLP-text">„Nemíním se s&#160;tebou přít, ty starý sofisto,“ odsekl Matouš.</p>
			<p class="MLP-text">„Nemůžeš se se mnou přít už z&#160;důvodu, který jsem ti sdělil: jsi zkrátka bloud,“ usadil Matouše Woland a&#160;pak ho vyzval: „Mluv stručně, neunavuj mě, proč jsi přišel?“</p>
			<p class="MLP-text">„On mě posílá.“</p>
			<p class="MLP-text">„A&#160;co mi máš vyřídit, otroku?“</p>
			<p class="MLP-text">„Nejsem otrok,“ odpovídal stále podrážděněji příchozí, „jsem jeho učedník.“</p>
			<p class="MLP-text">„My dva nikdy nenajdeme společný jazyk,“ povzdechl si mág, „ale to na věci nic nemění. Tak tedy mluv!“</p>
			<p class="MLP-text">„Přečetl si Mistrův román,“ pravil Matouš, „a&#160;žádá tě, abys vzal Mistra s&#160;sebou a&#160;popřál mu odpočinku. Je to pro tebe tak těžké, duchu zla?“</p>
			<p class="MLP-text">„Víš dobře, že pro mě není nic těžké,“ odtušil Woland. Chvíli se zamyslel a&#160;pak dodal: „Proč ho nepřijmete zpátky na svět?“</p>
			<p class="MLP-text">„Nezaslouží si, aby byl na světě, zaslouží si klid, odpočinek,“ prohlásil smutně Matouš.</p>
			<p class="MLP-text">„Vyřiď, že to učiním,“ slíbil mág a&#160;zablýskal očima: „A&#160;teď už odejdi.“</p>
			<p class="MLP-text">„Můj pán dále žádá, abyste vzali s&#160;sebou tu, která ho miluje a&#160;tolik pro něj vytrpěla,“ a&#160;Matouš poprvé vzhlédl prosebně k&#160;Wolandovi.</p>
			<p class="MLP-text">„Bez tebe bychom na to nepřišli. Odejdi.“</p>
			<p class="MLP-text">Matouš po těch slovech zmizel. Woland zavolal Azazela a&#160;nařídil mu:</p>
			<p class="MLP-text">„Vydej se k&#160;nim a&#160;zařiď vše potřebné.“</p>
			<p class="MLP-text">Azazelo vše opustil své stanoviště a&#160;Woland osaměl, ale ne nadlouho. Na kamenných dlaždicích terasy se ozvaly kroky a&#160;rozjařené hlasy a&#160;před mágem stanuli Korovjev a&#160;Kňour. Tlusťoch už nenesl vařič, ale zato plnou náruč jiných věcí. Pod paždí vlekl malou krajinku v&#160;pozlaceném rámu, přes ruku měl přehozený kuchařský, napůl ohořelý plášť a&#160;v&#160;druhé vítězoslavně třímal celého nestaženého lososa i&#160;s&#160;ocasem. Oba, Korovjev i&#160;Kňour, byli prosáklí čmoudem, Kňour měl umouněnou hubu a&#160;napůl ohořelou čepici.</p>
			<p class="MLP-text">„Buďte zdráv, maestro!“ zvolala neúnavná dvojice a&#160;Kňour zamával lososem na pozdrav.</p>
			<p class="MLP-text">„Vy jste mi pěkní,“ pokáral je Woland.</p>
			<p class="MLP-text">„Považte, maestro,“ vykřikl vesele Kňour, „obvinili mě, že jsem raboval!“</p>
			<p class="MLP-text">„Mám-li soudit podle toho, co jsi přinesl,“ prohlásil mág a&#160;pokukoval na krajinku, „souhlasím.“</p>
			<p class="MLP-text">„Věřte mi, maestro,“ řekl procítěně Kňour.</p>
			<p class="MLP-text">„Nevěřím,“ odsekl mág.</p>
			<p class="MLP-text">„Maestro, přísahám, že jsem se s&#160;nasazením vlastního života snažil zachránit vše, co se dalo&#160;– víc jsem nemohl dělat!“</p>
			<p class="MLP-text">„Raději mi prozraďte, proč v&#160;Gribojedovovi vypukl požár,“ vyptával se Woland.</p>
			<p class="MLP-text">Korovjev i&#160;Kňour rozhodili ruce a&#160;zvedli oči k&#160;nebi. Pak Kňour vykřikl:</p>
			<p class="MLP-text">„Nerozumím tomu, pane! Tiše a&#160;klidně sedíme, obědváme…“</p>
			<p class="MLP-text">„A&#160;vtom prásk! ozvaly se výstřely,“ pokračoval Korovjev. „Celí pryč strachem jsme s&#160;Kňourem vyběhli na ulici, pronásledovatelé za námi, utíkali jsme k&#160;Timirjazevovi…“</p>
			<p class="MLP-text">„Ale pocit zodpovědnosti,“ skočil mu do řeči Kňour, „nás donutil přemoci nedůstojný strach, a&#160;tak jsme se vrátili.“</p>
			<p class="MLP-text">„Ach, vy jste se vrátili?“ řekl Woland. „Hm, a&#160;výsledek byl, že budova shořela do základů, ne?“</p>
			<p class="MLP-text">„Doslova,“ přisvědčili lítostivě, „výborně jste to vystihl, maestro. Zbyl jenom popel!“</p>
			<p class="MLP-text">„Běžím do sloupové zasedací síně,“ vykládal Kňour, „v&#160;naději, že se mi podaří zachránit nějakou cennost… Ach, maestro, kdybych měl ženu, mohla být za tu dobu nejmíň dvacetkrát vdovou! Ale naštěstí nejsem ženatý a&#160;nelituju toho. Kdo by vyměnil svobodu za těžký chomout!“</p>
			<p class="MLP-text">„Zase meleš hlouposti,“ napomínal ho Woland.</p>
			<p class="MLP-text">„Odpusťte, pane… Tak tedy, co říkáte téhle krajince? Nic jiného se mi nepodařilo vynést z&#160;plamenů, div jsem neuhořel. Letím do spíže, popadnu lososa, pak do kuchyně, a&#160;tu vidím tenhle plášť. Domnívám se, že jsem učinil vše, co bylo v&#160;mých silách, a&#160;proto nevím, jak si mám vysvětlit váš skeptický výraz.“</p>
			<p class="MLP-text">„A&#160;co dělal Korovjev, zatímco tys drancoval?“</p>
			<p class="MLP-text">„Pomáhal jsem hasičům, maestro,“ přiznal se dlouhán a&#160;ukazoval na svoje roztrhané kalhoty.</p>
			<p class="MLP-text">„To znamená, že budou muset postavit novou budovu?“</p>
			<p class="MLP-text">„Stane se, maestro,“ přisvědčil Korovjev, „o&#160;tom můžete být ujištěn.“</p>
			<p class="MLP-text">„No což, přál bych si, aby byla povedenější než tahle!“ utrousil Woland.</p>
			<p class="MLP-text">„Bude, maestro,“ sliboval horlivě Korovjev.</p>
			<p class="MLP-text">„Mně můžete věřit,“ dodal kocour, „já už jsem úplný prorok.“</p>
			<p class="MLP-text">„V&#160;každém případě jsme tu, pane,“ hlásil Korovjev, „a&#160;čekáme na vaše příkazy.“</p>
			<p class="MLP-text">Woland vstal, přistoupil k&#160;zábradlí a&#160;dlouho mlčky hleděl do dálky, obrácen zády ke své svitě. Konečně se otočil, znovu usedl na stoličku a&#160;řekl:</p>
			<p class="MLP-text">„Žádné příkazy nemám. Splnili jste všecko, co jste mohli. Nepotřebuju víc vašich služeb. Jste volní. Můžete si odpočinout. Brzy se přižene poslední bouře a&#160;vydáme se na cestu.“</p>
			<p class="MLP-text">„Výborně, pane,“ odpověděli oba komedianti a&#160;zmizeli za kulatou hlavní věží, která se vypínala uprostřed terasy.</p>
			<p class="MLP-text">Bouře, o&#160;které mluvil Woland, už byla na obzoru. Na západě houstl černý mrak a&#160;zastínil zprvu polovinu, pak celé slunce. Na terase se ochladilo a&#160;zanedlouho se úplně setmělo.</p>
			<p class="MLP-text">Tma se přihnala od západu a&#160;zahalila obrovské město. Zmizely mosty i&#160;paláce a&#160;mrak obestřel celé město, až se zdálo, že zmizelo z&#160;povrchu zemského. Oblohu proťal blesk a&#160;prostor se otřásl hromovým rachotem. Rozpoutala se bouře a&#160;Wolandova černá postava splynula s&#160;tmou.</p>
		</div>
</body>
</html>