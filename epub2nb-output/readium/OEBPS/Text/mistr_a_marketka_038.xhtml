<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>mistr_a_marketka-34</title>
		<link href="../Styles/mistr_a_ma_idstyles.css" rel="stylesheet" type="text/css"/>
	</head>
	<body id="mistr_a_marketka" xml:lang="cs-CZ">
		<div>
			<p id="toc_marker-2-13" class="MLP-uroven2-kapitola"><a id="x.11038"></a>31<a id="x.11041"></a> <br/>Na Vrabčích horách</p>
			<p class="MLP-text-bez1radku">Bouře se přehnala a&#160;nezanechala za sebou nejmenší stopy. Nad Moskvou se rozklenula duha jako barevný most a&#160;napájela se z&#160;řeky. Na návrší nad městem se černaly u&#160;nízkého křoví tři stíny. Woland, Korovjev a&#160;Kňour seděli na černých ořích a&#160;pozorovali město rozložené za řekou, kde se v&#160;tisíci oknech obrácených k&#160;západu, k&#160;jakoby marcipánovým věžím Novoděvičího kláštera, oslnivě odráželo tisíce malých sluncí.</p>
			<p class="MLP-text">Vzduchem to zašumělo a&#160;Azazelo společně s&#160;Mistrem a&#160;Markétkou, ukrytými v&#160;cípu jeho černého pláště, přistáli u&#160;skupinky, která už je netrpělivě očekávala.</p>
			<p class="MLP-text">„Omlouvám se, že jsem vás obtěžoval, Markéto Nikolajevno, i&#160;vás, Mistře,“ pronesl mág po krátké přestávce, „ale doufám, že mi to nebudete mít za zlé. Nemyslím, že byste litovali. Tak tedy,“ obrátil se k&#160;Mistrovi, „rozlučte se s&#160;městem. Je čas,“ a&#160;pokynul rukou v&#160;černé rukavici se zvonovou manžetou tam, kde se v&#160;oknech za řekou tavilo tisíce malých sluncí a&#160;nad nimi se vznášel kouřový opar. Rozžhavené město v&#160;parném dnu horce vydechovalo.</p>
			<p class="MLP-text">Mistr se vyhoupl ze sedla, pokynul ostatním a&#160;běžel na pokraj srázu, za ním se vlekl po zemi cíp černého pláště. Zadíval se na město: v&#160;prvním okamžiku se mu bolestně sevřelo srdce, ale pak ho zaplavilo radostné očekávání a&#160;cikánská touha po dálkách.</p>
			<p class="MLP-text">„Naposled!… Když si to uvědomím…,“ zašeptal, olízl si suché, rozpraskané rty a&#160;dál sledoval, co se odehrává v&#160;jeho nitru. Vzrušení vystřídal, alespoň se mu to zdálo, pocit hluboké, velké křivdy, který však netrval dlouho. Zmocnila se ho pohrdavá lhostejnost a&#160;nakonec naděje, že konečně dojde klidu. Skupinka jezdců mlčky čekala a&#160;pozorovala, jak tmavá vytáhlá postava na pokraji srázu hned zvedá hlavu, jako by chtěla pohledem obejmout celé město, hned zase klopí hlavu na prsa a&#160;prohlíží zdupanou neduživou trávu pod nohama.</p>
			<p class="MLP-text">První promluvil Kňour, který už se začínal nudit.</p>
			<p class="MLP-text">„Dovolte, maestro,“ požádal Wolanda, „abych směl před cestou na rozloučenou zahvízdat.“</p>
			<p class="MLP-text">„Vylekal bys dámu,“ namítal Woland, „a&#160;pak, nezapomeň, že tvůj dnešní příděl lumpáren je vyčerpán.“</p>
			<p class="MLP-text">„Ach ne, pane,“ ozvala se Markétka, která seděla v&#160;sedle jako amazonka, s&#160;rukama v&#160;bok, a&#160;dlouhá vlečka jí sahala až na zem. „Přepadl mě smutek před tak dalekou cestou. Je to zřejmě přirozené, i&#160;když člověk ví, že ho na konci této cesty čeká štěstí… co o&#160;tom soudíte? Ať nás Kňour trochu rozveselí, nebo se bojím, že tohle loučení skončí slzami a&#160;tím se všecko pokazí.“</p>
			<p class="MLP-text">Mág pokynul kocourovi a&#160;ten rozjařeně seskočil na zem, vložil do úst dva drápy, nafoukl tváře a&#160;zahvízdal, až Markétě zalehlo v&#160;uších. Její kůň se vzepjal na zadní, v&#160;houští zapraskaly suché ulámané větvičky, vyplašené hejno vran a&#160;vrabců vzlétlo do vzduchu, zvedl se sloup prachu a&#160;vítr ho unášel k&#160;řece. Bylo vidět, jak na parníku, který právě míjel přístav, se několika cestujícím skutálely čepice do vody.</p>
			<p class="MLP-text">Mistr sebou škubl, když kocour zahvízdal, ale zůstal obrácen zády a&#160;ještě vzrušeněji gestikuloval. Vztahoval ruku k&#160;nebi, jako by hrozil městu. Kňour se pyšně rozhlížel.</p>
			<p class="MLP-text">„Hvízdnul sis,“ poznamenal povýšeně Korovjev, „ale mám-li mluvit upřímně, bylo to tak na trojku!“</p>
			<p class="MLP-text">„Já nejsem regenschori,“ odpověděl důstojně kocour a&#160;nafoukl se. Pak zamžoural spiklenecky na Markétu.</p>
			<p class="MLP-text">„Co by ne, zkusím, jestli to ještě umím,“ řekl Korovjev, zamnul si ruce a&#160;pofoukal si prsty.</p>
			<p class="MLP-text">„Dej pozor,“ ozval se mág přísně z&#160;koně, „ať někomu nezpůsobíš újmu na zdraví.“</p>
			<p class="MLP-text">„Věřte, pane,“ hájil se dlouhán, ruku položenou na srdce, „míním to jako žert, výhradně žert…“</p>
			<p class="MLP-text">Vtom vyskočil jako gumový, zkroutil prsty pravé ruky do prapodivného tvaru, zatočil se jako káča nejdřív na jednu, pak na druhou stranu a&#160;hvízdl.</p>
			<p class="MLP-text">Markéta jeho hvízdot nezaslechla. Vzpamatovala se až tehdy, když ji to spolu s&#160;vyděšeným koněm odhodilo na deset sáhů stranou. Vedle ní to vyvrátilo velký dub i&#160;s&#160;kořeny a&#160;země popraskala až k&#160;řece. Obrovský plást břehu spolu s&#160;přístavem i&#160;restaurací se utrhl a&#160;spadl do řeky, kde to zabublalo jako v&#160;kotli a&#160;voda vyplivla na protější zelený nízký břeh parníček i&#160;s&#160;cestujícími, kterým se naštěstí nic nestalo. K&#160;nohám odfrkujícího Markétina koně dopadla kavka, kterou zabil Fagotův hvizd.</p>
			<p class="MLP-text">Mistr se vylekal, chytil se za hlavu a&#160;rozběhl se ke svým spo­lečníkům.</p>
			<p class="MLP-text">„Tak co,“ oslovil ho Woland z&#160;výše svého koně, „účty jsou vyrovnány? Už jste se rozloučil?“</p>
			<p class="MLP-text">„Ano,“ přikývl uklidněný Mistr a&#160;pohlédl mu přímo, směle do očí.</p>
			<p class="MLP-text">Nad návrším se rozlehl Wolandův hrozivý hlas jako hlas jerišské trouby:</p>
			<p class="MLP-text">„Je čas!“ Pak se ozval pronikavý hvizd a&#160;Kňourův chechtot.</p>
			<p class="MLP-text">Koně se vzepjali a&#160;jezdci vzlétli do vzduchu. Markéta cítila, jak její bujný oř hryže a&#160;trhá udidlo. Wolandův plášť vlál nad hlavami celé kavalkády a&#160;brzy zastínil zšeřelou oblohu. Když vítr na okamžik odhrnul černý příkrov, Markéta se v&#160;letu ohlédla a&#160;zpozorovala, že barevné marcipánové věže už dávno zmizely. Země pohltila město a&#160;zbyl z&#160;něho jen kouř a&#160;dým.<a id="x.11044"></a></p>
		</div>
</body>
</html>